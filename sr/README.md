# Не баш кратак увод у ConTeXt

Понекад може бити корисно **некоме помоћи да започне** рад са
**изузетним и фасцинантним словослагачким системом за састављање докумената** то јест са [**ConTeXt**](https://wiki.contextgarden.net).

**Пошто нема много литературе која вам може помоћи да се упознате са њим, ево моје иницијативе.**

Проблем је у томе што користим ConTeXt кратко време и још увек имам доста
недоумица, тако да је могуће да увод садржи грешке.

Оригинално написан на шпанском језику, овај документ је заинтересовао неколико људи,
па како би увећао потенцијалну публику, један члан [ntg-context мејлинг листе]( https://mailman.ntg.nl/pipermail/ntg-context/)
(којем је енглески матерњи језик и жели да остане анониман) је узео на себе задатак да мој текст преведе на енглески језик.

| [шпански v1.6](../es/introCTX_esp.pdf)                                  | [енглески v1.6](../en/introCTX_eng.pdf)                                  | [француски v1.6](../fr/introCTX_fra_s.pdf)                                 | [француски v2.0alpha](../fr2/introCTX_fra.pdf)                             | [руски v1.6](../ru/introCTX_rus_s.pdf)                                | [српски v1.6](/introCTX_srb.pdf)                                |
|----------------------------------------------------------------------|----------------------------------------------------------------------|----------------------------------------------------------------------|----------------------------------------------------------------------|----------------------------------------------------------------------|----------------------------------------------------------------------|
| [<img src="../es/introCTX_esp.png" width="200">](../es/introCTX_esp.pdf)   | [<img src="../en/introCTX_eng.png" width="200">](../en/introCTX_eng.pdf)   | [<img src="../fr/introCTX_fra.png" width="200">](../fr/introCTX_fra_s.pdf) | [<img src="../fr2/introCTX_fra.png" width="200">](../fr2/introCTX_fra.pdf) | [<img src="../ru/introCTX_rus.png" width="200">](../ru/introCTX_rus_s.pdf) | [<img src="introCTX_srb.png" width="200">](introCTX_srb.pdf) |

## Аутор

- Аутор : **© 2020-2021, Хоакин Атас-Лопес**
- Наслов оригинала: **Una introducción (no demasiado breve) a ConTeXt MarkIV**
- Превод на енглески: добар пријатељ који жели да остане анониман

## Лиценца

Аутор овог текста (и његов преводилац на енглески) дозвољава слободну
дистрибуцију и употребу, укључујући и право на умножавање и редистрибуцију
садржаја овог документа у дигиталном облику под условима да се потврђује
ауторство и да се не укључује у било који софтверски пакет или скуп програма,
или у документацију чији услови употребе или дистрибуције не укључују слободно
право прималаца да је копирају и дистрибуирају. Исто тако, даје се дозвола за
превођење овог документа, под условом да се наведе ауторство оригиналног
документа и да се преведени текст дистрибуира под FDL лиценцом коју објављује
*Free Software Foundation*, *Creative Commons* лиценцом која дозвољава копирање
и редистрибуцију, или неком сличном лиценцом.

Уз све ово, издавање или оглашавање или превођење овог документа у папирном
облику захтева личну писмену ауторову дозволу.

То није потпуно слободна лиценца јер не дозвољава да се документ оглашава у
папирном облику. Сврха тога је да се неки „паметњаковић” спречи да овај
документ објави као књигу. Ипак, без обзира на ово ограничење, верујем да
лиценца прилично добро наставља да преноси дух FDL лиценце, у много мање
простора.

## Историја верзија:

- 18. август 2020: Верзија 1.0 (само на шпанском) 
  - Оригинални документ.
- 23. август 2020: Верзија 1.1 (само на шпанском)
  - Исправка мањих грешака, ауторових грешака у куцању и неразумевања.
- 3. септембар 2020: Верзија 1.15 (само на шпанском) 
  - Још грешака, грешака у куцању и неразумевања.
- 5. септембар, 2020: Верзија 1.16 (само на шпанском) 
  - Још грешака, грешака у куцању и неразумевања, као и неке врло ситне измене које (надам се) чине текст јаснијим.
- 6. септембар 6, 2020: Верзија 1.17 (само на шпанском) 
  - Број ситних грешака које проналазим је невероватан. Једдноставно би требало да престанем са поновним читањем ако желим да их више не проналазим!
- 21. октобар, 2020: Верзија 1.5 (само на шпанском)
  - Унос сугестија и исправки грешака које су пријавили корисници NTG-context мејлинг листе.
- 2. јануар 2021: Верзија 1.6
  - Исправке које су предложене након пажљивог читања документа, приликом његовог превођења на енглески језик. Ово је прва верзија на енглеском.
- 4. јул 2021: Верзија 1.6
  -  Верзија 1.6 преведена на француски
  -  додатни садржај, ажуриран распоред стране, реорганизован изворни кôд је доступан само на француском
- 31. јул 2021: Верзија 2.0alpha (само на француском) 
  - Глобална реорганизација садржаја. Пажња: садржај још увек треба да се прегледа и прилагоди тако да се уклопи у ову нову реорганизацију.

## Историја комуникације

- 18. август 2020:  [ES-TEX архиве](https://listserv.rediris.es/cgi-bin/wa?A2=ind2008&L=ES-TEX&P=24771)
- 14. октобар 2020: [ntg-context архиве](https://mailman.ntg.nl/pipermail/ntg-context/2020/thread.html#99759)
- 3. јануар 2021:  [ntg-context архиве](https://mailman.ntg.nl/pipermail/ntg-context/2021/thread.html#100880)

## Развој

Оригинална идеја овог репозиторијума је била да обезбеди платформу која би
омогућила разним сарадницима да преведу текст на различите језике. Заиста не
знам да ли је за ту сврху гит најбоље решење. **Оно што би ми значило је водич
типа „како са гитом подтавити пројекат превода документације” или било које
друго погодније решење.**.

### Принципи

Наравно, волео бих да добијем било какве сугестије за побољшање.

Документ је слободан и свако ко жели може да га укључи у било коју ConTeXt
дистрибуцију. Такође, ако било ко жели изворне фајлове, немам проблем са тим
да их доставим: то је разлог постављања овог гит репозиторијума.

Свој увод нисам засновао на LMTX јер сматрам да је почетницима пожељнији мало
стабилнији систем, као што је LuaTeX.

Могао бих и да разјасним недоумицу коју разни преводиоци имају у вези значења
оригинала. Такође би требало имати на уму да су у оригиналу неки фрагменти или
примери дизајнирани за шпанско културно подручје који ван њега немају много
смисла. У овом погледу, вредност енглеског превода је у адаптацији ових
фрагмената (уместо дословног превођења) или њиховог уклањања у неким
случајевима.

Не разматрам могућност да координирам репозиторијум: никада нисам радио на
тимским пројектима и једва да познајем начин на који ради github.

Може бити корисно имати репозиторијум који увек чува актуелну верзију, али то
би ме с друге стране приморавало да константно мењам текст, што у принципу није
моја намера. Не искључујем могућност да у будућности постоје друге верзије, али
то тренутно није део мојих планова.

### Идеје за будући садржај

А ако буде наредних верзија, оне ће углавном додавати неко поглавље; сматрам да
је **најважнији материјал који недостаје везан за XML, Lua и Metapost**, тј.
три додатна језика на којима је могуће писати ConTeXt документ. 

Али ја сам далеко од могућности да будем у стању да напишем било шта о та три аспекта.
Један члан [ntg-context мејлинг листе](https://mailman.ntg.nl/pipermail/ntg-context/)
се понудио да ми помогне, али не одмах (сви имамо доста посла).

GarulfoPR trial done
